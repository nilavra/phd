বর্তমান যুগে শিক্ষালাভ এবং দৈনন্দিন জীবনযাপনের একটা বড় অংশ হলো ইন্টারনেট থেকে সঠিক তথ্য বা ইনফরমেশন খুঁজে বার করা, এবং তা থেকে জ্ঞান অর্জন করা। 
এই বিষয়ে সবচেয়ে অগ্রগামী গবেষণা সম্প্রদায়ের নাম হলো "সার্চ অ্যাস লার্নিং" (search as learning) বা "তথ্য অনুসন্ধানের মাধ্যমে শিক্ষা"। 
"সার্চ অ্যাস লার্নিং" গবেষকরা মনে করেন যে আজকালকার সার্চ ইঞ্জিনগুলি (যেমন গুগল, বিং, ইয়াহু, ইত্যাদি) এখনো মানুষকে শিক্ষালাভ বা জ্ঞানলাভ করতে পুরোপুরি সাহায্য করতে পারে না। 
সার্চ ইঞ্জিনগুলি কেবল তথ্য অনুসন্ধানের নিমিত্ত মাত্র। 
তারা যে তথ্য গুলি খুঁজে বার করে, সেগুলো আমাদের কাজের জন্য প্রাসঙ্গিক, বিশ্বাসযোগ্য, বা সত্য কিনা, তার সিদ্ধান্ত নেওয়া সম্পূর্ণ আমাদের উপর নির্ভর করে; গুগল, বিং, বা ইয়াহু এটি তাদের দায়িত্ব হিসেবে দেখে না। 
তার উপর বিভিন্ন উৎস বা সার্চ রেজাল্ট থেকে যে সমস্ত তথ্য হাজির করে সার্চ ইঞ্জিনগুলি, সেই সমস্ত তথ্য একত্রিত করতেও আমাদের নিজস্ব বোধশক্তির প্রয়োগ করতে হয়; সার্চ ইঞ্জিনগুলি এখনো পর্যন্ত এ ব্যাপারে সম্পূর্ণ অক্ষম। 
অতএব "সার্চ অ্যাস লার্নিং" গবেষকরা প্রস্তাব করেছেন যে ভবিষ্যতের সার্চ ইঞ্জিনগুলিকে এই সমস্ত অক্ষমতা অতিক্রম করে মানুষের প্রকৃত জ্ঞানলানভের উপযোগী করতে হবে। 
এই বিষয়ে একটি গবেষণার দিক হলো শিক্ষার্থীদের ইন্টারনেটে তথ্য অনুসন্ধানের অভ্যাস গুলির বিশ্লেষণ করা, এবং সেখান থেকে কিছু অভ্যাসের প্যাটার্ন বা নমুনা সংগ্রহ করা। 
এই প্যাটার্ন গুলি থেকে বোঝা যেতে পারে যে কোন কোন অভ্যাসগুলি রপ্ত করলে ইন্টারনেটে তথ্য খুঁজে শিক্ষালাভ তাড়াতাড়ি হয়, আর কোন কোন অভ্যাসগুলি শিক্ষালাভের পথে বাধার সৃষ্টি করে। 
এই বিষয়ে অধিকাংশ পূর্ববর্তী গবেষকরা শিক্ষার্থীদের ইন্টারনেট ব্যবহার কেবলমাত্র কয়েক ঘণ্টার জন্য বিশ্লেষণ করেছেন। 
শিক্ষা এবং জ্ঞানলাভ একটি সময়সাপেক্ষ প্রক্রিয়া। 
ল্যাবরেটরিতে পড়ুয়াদের ডেকে এনে কয়েক ঘণ্টার জন্য তাদের ইন্টারনেট ব্যবহার পর্যবেক্ষণ করলে খুব সাময়িক একটা চিত্র পাওয়া যায়। 
"সার্চ অ্যাস লার্নিং" গবেষকরা এই ক্ষণস্থায়ী পদ্ধতির বিষয়ে বিশেষ উদ্বেগ প্রকাশ করেছেন: কারণ শিক্ষালাভ এত ক্ষণস্থায়ী নয়, তা দীর্ঘ সময়ের সাথে সংঘটিত হয়। 
এই পিএইচডি থিসিসে একটি ৫ মাস ব্যাপী দীর্ঘ মেয়াদী গবেষণা পরিচালনা করা হয়েছে। 
এই গবেষণার মূল উদ্দেশ্য ছিলো বিশ্ববিদ্যালয়ের শিক্ষার্থীরা তাদের ইন্টারনেট ব্যবহারের অভ্যাস কেমন ভাবে নিয়ন্ত্রণ করে, এবং এই অভ্যাসগুলির সময়ের সাথে সাথে পরিবর্তন হয় কিনা, তার বিশ্লেষণ করা। 
এছাড়াও দেখা হয়েছে যে শিক্ষার্থীদের মনস্তাত্ত্বিক বৈশিষ্ট্যগুলি –-- তথা প্রেরণা বা মোটিভেশন (motivation), নিজস্ব চিন্তার বিষয়ে সচেতনতা বা মেটাকগনিশন (metacognition), এবং স্ব-নিয়ন্ত্রণ ক্ষমতা বা সেলফ-রেগুলেশন (self-regulation) –-- ইন্টারনেটে তথ্য অনুসন্ধানের মাধ্যমে জ্ঞানলাভের ক্ষেত্রে কোন প্রভাব সৃষ্টি করে কিনা।
২০২২ সালের জানুয়ারি থেকে মে মাস পর্যন্ত এই গবেষণাটি পরিচালনা করা হয়, এবং জুন ২০২২ থেকে জানুয়ারি ২০২৩ অবধি তার ফলাফল বিশ্লেষণ করা হয়।
গবেষণার ফলাফলে দেখা গেছে যে মেটাকগনিশন, সেলফ-রেগুলেশন, এবং মোটিভেশন প্রকৃতপক্ষে শিক্ষার্থীদের ইন্টারনেট ব্যবহারের অভ্যাসের পার্থক্য সৃষ্টি করে।
যে সমস্ত শিক্ষার্থীদের মেটাকগনিশন, সেলফ-রেগুলেশন, এবং মোটিভেশন বেশি ছিলো, তারা সুদক্ষ ভাবে ইন্টারনেটে তথ্য অনুসন্ধান করতে পেরেছে, এবং একই সাথে তারা ক্লাসে ভালো নম্বরও পেয়েছে। 
অন্যদিকে, যে সমস্ত শিক্ষার্থীদের মেটাকগনিশন, সেলফ-রেগুলেশন, এবং মোটিভেশন কম ছিলো, তাদের পক্ষে ইন্টারনেটে তথ্য অনুসন্ধান, এবং ক্লাসে ভালো নম্বর পাওয়া বিশেষ ভাবে কঠিন ও শ্রমসাধ্য হয়ে পড়ে। 
অতএব, এই গবষণার ফলাফল সুপারিশ করে যে ক্লাসরুম এবং অনলাইন শিক্ষার পরিবেশগুলি এমনভাবে তৈরি করা উচিৎ যাতে সেই পরিবেশগুলি শিক্ষার্থী তথা সাধারণ মানুষকে তাদের নিজস্ব চিন্তার বিষয়ে সচেতনতা বৃদ্ধি করতে সাহায্য করে, এবং মেটাকগনিটিভ কৌশলগুলির কার্যকর ব্যবহারকে উৎসাহিত করে। 
এর ফলে আমরা ভবিষ্যতে নতুন ধরণের তথ্য অনুসন্ধান এবং শিক্ষালাভের পরিবেশের সৃষ্টি করতে পারব, যেখানে প্রতিটি বৈচিত্র্যময় মানুষ তার নিজস্ব মতে সুদক্ষ ভাবে শিক্ষালাভ তথা জ্ঞানলাভ করতে পারবে, এবং যা বৈচিত্র্যময় শিক্ষার্থীদের জন্য আরও বেশি ব্যবহারোপযোগী, যথাযথ, এবং ন্যায়সঙ্গত হবে।
<!-- শিক্ষার্থীদের বৈচিত্র্যের মুখে আরও  হবে। -->




(Special thanks go to Rifat Rahman, Suchismita Ghosh, Sagnika Das, Dr. Sourav Sikdar, Titiksha Sarkar, and Tapati Sarkar, for reviewing the Bengali version of the abstract.
বাংলা অনুবাদে সাহায্যের জন্য বিশেষ কৃতজ্ঞতা স্বীকার: রিফাত রহমান, শুচিস্মিতা ঘোষ, সাগ্নিকা দাস, ডঃ সৌরভ সিকদার, তিতিক্ষা সরকার, ও তপতী সরকার।)



























<!-- বর্তমান যুগে শিক্ষালাভ এবং দৈনন্দিন জীবনযাপনের একটা বড় অংশ হলো ইন্টারনেট থেকে সঠিক তথ্য বা ইনফরমেশন খুঁজে বার করে তার থেকে জ্ঞান অর্জন করা।
এই বিষয়ে সবচেয়ে অগ্রগামী গবেষণা সম্প্রদায়ের নাম হলো "সার্চ অ্যাস লার্নিং" (search as learning) বা "তথ্য অনুসন্ধানের মাধ্যমে শিক্ষা"।
সার্চ অ্যাস লার্নিং গবেষকরা মনে করেন যে আজকালকার সার্চ ইঞ্জিনগুলি (যেমন গুগল, বিং, ইয়াহু, ইত্যাদি) এখনো মানুষকে শিক্ষালাভ বা জ্ঞানলাভ করতে পুরোপুরি সাহায্য করতে পারে না। সার্চ ইঞ্জিনগুলি এখনো কেবলমাত্র তথ্য অনুসন্ধানের নিমিত্ত মাত্র। সার্চ ইঞ্জিনগুলি যে তথ্য গুলো খুঁজে বার করে, সেগুলো আমাদের কাজের জন্য প্রাসঙ্গিক, বিশ্বাসযোগ্য, বা সত্য কিনা, তার সিদ্ধান্ত নেওয়া সম্পূর্ণ আমাদের উপর নির্ভর করে; গুগল এটি তাদের দায়িত্ব হিসেবে দেখে না।
তার উপর বিভিন্ন উৎস বা সার্চ রেজাল্ট থেকে যে সমস্ত তথ্য হাজির করে সার্চ ইঞ্জিনগুলো, সেই সমস্ত তথ্যের একত্রিত করতেও আমাদের নিজেদের বোধশক্তির প্রয়োগ করতে হয়; সার্চ ইঞ্জিনগুলি এখনো পর্যন্ত এ ব্যাপারে সম্পূর্ণ অক্ষম। 
অতএব সার্চ অ্যাস লার্নিং গবেষকরা প্রস্তাব করেছেন যে ভবিষ্যতের সার্চ ইঞ্জিনগুলি কে এই সমস্ত অক্ষমতা অতিক্রম করে মানুষের প্রকৃত জ্ঞানলানভের কার্যকরী হতে হবে।
এই বিষয়ে একটি গবেষণার দিক হলো শিক্ষার্থীদের ইন্টারনেটে তথ্য অনুসন্ধানের অভ্যাস গুলির বিশ্লেষণ করা, এবং সেখান থেকে কিছু অভ্যাসের প্যাটার্ন বা নমুনা সংগ্রহ করা; জাতে বোঝা যায় যে কোন কোন অভ্যাসগুলি রপ্ত করলে ইন্টারনেটে তথ্য খুঁজে শিক্ষালাভ তাড়াতাড়ি হয়, আর কোন কোন অভ্যাস শিক্ষালাভের পথে বাধার সৃষ্টি করে। 
এই বিষয়ে অধিকাংশ পূর্ববর্তী গবেষণাগুলি  -->

<!-- না পারে  খুঁজে বার করা তথ্য গুলির সঠিক মূল্যায়ন করতে, এবং না পারে যে তথ্য গুলি খুঁজে বার করেছে, 
অনুসন্ধান ইঞ্জিনগুলি আমরা যে উত্তরগুলি পুনরুদ্ধার করি তা  আমাদের সাহায্য করে না - ফলাফলগুলি প্রাসঙ্গিক, বিশ্বাসযোগ্য, সত্য কিনা তা সিদ্ধান্ত নেওয়া আমাদের উপর নির্ভর করে; 
সার্চ ইঞ্জিন আমাদের সেন্সমেক করতে সাহায্য করে না - আমরা আমাদের জ্ঞানে যা পেয়েছি তা একীভূত করতে আমাদের মনকে ব্যবহার করতে হবে। -->
<!-- 
Bengali version of abstract: TBD.
আমার পিএইচডি এডভাইসর পরামর্শ দিয়েছেন যে এই থিসিস এর একটি বাংলা ভাসায় সারসংক্ষেপ ও লিখতে। উনি ওনার থিসিস এর সারসংক্ষেপ ইংরেজি এবং পোলিশ দুই ভাষায় লিখেছিলেন।
থিসিসের প্রথম খসড়া জমা দেওয়ার পরে বাংলা সারসংক্ষেপ টি আরও বিস্তারিতভাবে লেখা হবে।
বাংলা সংস্করণ এর উৎসর্গ: দিদার জন্য.
Bengali version of abstract: TBD.

বর্তমান যুগে শিক্ষার একটা বড় অংশ হলো ইন্টারনেটের বিপুল তথ্যের ভাণ্ডার -- যা প্রায় প্রতিটি ছাত্রের নখদর্পণে সর্বব্যাপী উপস্থিত -- সেই তথ্যের ভাণ্ডারে অনুসন্ধান করা, উপযুক্ত তথ্য সংগ্রহণ করা, এবং সংগৃহীত তথ্যের বিশ্লেষণ করা।
শিক্ষা, বা জ্ঞানের শূন্যস্থান পূরণ করা তথ্য অনুসন্ধানের একটি গুরুত্বপূর্ণ কারণ হিসাবে প্রতিষ্ঠিত।
"Search as Learning" বা "অনুসন্ধানের মাধ্যমে শিক্ষা" -- এই সম্প্রদায়ের গবেষকরা মনে করেন যে বর্তমান "সার্চ ইঞ্জিন" বা 


বাংলা অনুবাদের জন্য বিশেষ কৃতজ্ঞতা স্বীকার : আসিফ শাহরিয়ার 
জার্মানির হামবুর্গ শহরে CHI ২০২৩ সম্মেলনে ওনার সাথে আমার পরিচয়  -->

<!-- Original template:

(tie back to PhD Statement of Purpose)

Installed on Windows + Syncing with box.

This *R Markdown* template is for writing an Oxford University thesis. The template is built using Yihui Xie's `bookdown` package, with heavy inspiration from Chester Ismay's `thesisdown` and the `OxThesis` \LaTeX\ template (most recently adapted by John McManigle).

This template's sample content include illustrations of how to write a thesis in R Markdown, and largely follows the structure from [this R Markdown workshop](https://ulyngs.github.io/rmarkdown-workshop-2019/).

Congratulations for taking a step further into the lands of open, reproducible science by writing your thesis using a tool that allows you to transparently include tables and dynamically generated plots directly from the underlying data. Hip hooray! 

-->
